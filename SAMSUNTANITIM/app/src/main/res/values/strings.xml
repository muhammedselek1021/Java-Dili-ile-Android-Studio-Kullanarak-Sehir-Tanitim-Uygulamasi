<resources>
    <string name="app_name">SAMSUN TANITIM</string>
    <string name="gecmis">İlk Çağ’da Paflagonya olarak adlandırılan bölgenin en önemli kentlerinden Samsun’da ilk yerleşim izleri Tekkeköy’ün güneyindeki mağaralardan elde edilmiştir. Orta Taş Devrinde (Mezolitik. MÖ 10000-5000) insanların Tekkeköy’de bulunan sığınaklarda yaşadıkları ve bölgenin en eski yerleşimcileri oldukları bilinmektedir. Yine Cilalı Taş Devri (Neolitik. MÖ 5000-4000) ile Bakır-Tunç Devrinde (Kalkolitik: MÖ 4000-1700) insanların Samsun merkez Dündartepe Kavak Kalenderoğlu ve Bafra İkiztepe’de sürekli iskân oluşturarak yaşamlarını devam ettirdikleri yapılan arkeolojik kazılardan anlaşılmaktadır.

Samsun İli sınırları içerisinde devlet kurarak yaşayan en eski topluluk Gaşkalar’dır. (MÖ 5000-3500) Bilinen bu ilk uygarlığın ardından bütün Kuzey Anadolu’ya hâkim olan Paflagonlar Kızılırmak Havzasında yaşamışlardır. (MÖ 3000-1100) Hititler, (MÖ 2000-1200) Frigyalılar, (MÖ 1182-MÖ 676) Kimmerler, Lidyalılar (MÖ 1200-547) bugün Kara Samsun adıyla bilinen yere ENETE adında bir site kurdular. Miletliler (İyonya) (MÖ 2000-MÖ 400) Ege’den Karadeniz yoluyla ENETE’ye yerleşerek “Amisus” veya “Amisos” adını verdiler. Perslerin (MÖ 550-330) Lidya Kralı Krezus’u yenmeleri sonunda (MÖ 546) Amisos Pers İmparatorluğunun eline geçti. MÖ 331 yılında Büyük İskender’in Persleri yenmesi sonucu Makedonya İmparatorluğu’nun eline geçen Amisos, İskender’in ölümüyle kurulan Pers kökenli Pont Krallığının (MÖ 255-63) başkenti oldu.

Daha sonra MÖ 1.yy da Roma İmparatorluğu hâkimiyetine giren Amisos 385 yılında Roma İmparatorluğu’nun ikiye ayrılmasıyla Bizans İmparatorluğu’nun sınırları içerisinde kaldı. Amisos 860 yılında Abbasiler zamanında Halife Mutasım’ın emriyle Malatyalı Korkunç Ömer komutasındaki kuvvetler tarafından ele geçirilmiş ise de Bizanslılar tarafından tekrar geri alınmıştır. Türklerin Anadolu’ya girmesiyle birlikte Danişmentliler tarafından Samsun kuşatılmış ise de alınamamıştır. Anadolu Selçukluları zamanında Samsun’un Müslüman yerleşim yerleri 1185 yılında Anadolu Selçuklu hâkimiyetine geçmiştir. İlk defa Amisos ismi Selçuklular tarafından Samsun olarak kullanılmaya başlanmıştır. Haçlı Seferleri sonrası Trabzon Rum İmparatorluğu egemenliğine giren Samsun Cenevizlilerin Karadeniz’de ticareti ellerine geçirmeleri sonucunda 100 yıl kadar burada yaşamışlardır. Bu tarihlerde Türklerin yaşadığı Samsun’a “ Müslüman Samsun” 3 km. mesafede bulunan Cenevizlilerin ticaret sitesine de “Gavur Samsun” denilmiştir.

1071 yılında Malazgirt Savaşı’ndan sonra Danişmentliler tarafından alınamayan Samsun’un deniz kıyısında bir kale kurarak Müslüman Samsun’u oluşturduktan sonra 1243 Kösedağ Savaşı sonrası Trabzon Rum İmparatorluğu egemenliğine girmiş ise de 1296 yılında tekrar Anadolu Türklerinin eline geçmiş ve 1389 yılında da Yıldırım Beyazıt zamanında Osmanlı topraklarına katılmıştır. Anadolu Selçuklu Devleti çökerken Canik Beyliğine de başkentlik yapmıştır.

Kösedağ Savaşı sonrası Karadeniz’de Türk yayılması durmuştur. Bundan sonra Selçukluların görevini Canik Beylikleri üstlenmiştir. Canik sahasının Türkleşmesinde beyliklerin oldukça etkili olduğu söylenebilir.Bu tarihten sonra Pervaneoğulları, Hacıemiroğulları, Kubatoğulları, Taceddinoğulları,Taşanoğulları ve İsfendiyaroğulları değişik tarihlerde ve aralıklarda bölgeyi ele geçirmiştir.

Osmanlı devleti Samsun’u idareleri altına aldıktan sonra Samsun merkezli Canik Sancağı’nı oluşturulmuştur. Canik Sancağı, bugün Ordu’ ya bağlı olan Fatsa ve Ünye’yi içine almakta, Bafra ve Kavak’a kadar uzanmaktaydı. Canik, Tanzimat’a kadar şeklen Trabzon’a bağlı gibi görünse de resmen Sivas eyaletine bağlanmıştır. Tanzimat’tan sonra da idari olarak Trabzon eyaletine bağlanmış, önce sancak ve daha sonra da mutasarrıflıkla idare edilmeye başlanan bu yapısını Osmanlı devletinin yıkılışına kadar korumuştur. Cumhuriyet ilan edildikten sonra 1923 yılında da vilayet merkezi olmuştur.

Samsun, Karadeniz kenarında gittikçe büyüyen bir şehir olarak ortaya çıkmıştır. Şehrin nüfus ve fiziksel olarak büyümesinin bir sonucu olarak ticaret önemli ölçüde gelişmiştir. Özellikle 1877-1878 Osmanlı -Rus savaşından sonra gelişen süreçte dışarıdan gelen muhacirlerle şehir etrafa doğru genişlemeye başlamıştır.

Osmanlı Devleti’nin Samsun’u ele geçirmesi Yıldırım Bayezid (1389-1402) dönemiyle birlikte başlamıştır.Osmanlı Devleti 1389 yılında Müslüman Samsun’u bir ara topraklarına katmış fakat 1402 tarihinde yapılan Ankara Savaşı’nda Timur’a yenilince burası Müslüman beyliklerin yönetimine geçmiştir. Osmanlılar 1419 yılında Samsun’u kesin olarak hakimiyetlerine almışlardır. Bu tarihten yıkılışa kadar Samsun Osmanlı idaresinde kalmıştır.

1860’lı yıllarda hummalı bayındırlık faaliyet sonucunda ortaya çıkan şehirde, 3 Ağustos 1869 yangını büyük bir tahribat oluşturmuştur. Bu yangın da 415 ev, 10 cami, 5 büyük hanında yandığı kayıtlara geçmiştir.

Birinci Dünya Savaşı esnasın da Rus donanmasına ait savaş gemileri tarafından 10 Temmuz 1915’de şehir bombalanmıştır. Rus donanmasınca gerçekleştirilen bombardıman sonrası rüsumat dairesine ait binaların yanı sıra Reji İdaresine ait şimendifer iskelesi ve gazhane deposu tamamen tahrip olmuştur. Sivil halka ait meskenler de zarar görmüş, Samsun açıklarındaki irili ufaklı 16 gemi tahrip edilmiştir. 1916 ve 1917 yıllarında da Samsun sahilleri topa tutulmuştur.

9 Mart 1919’da İngiliz İşgal Kumandanlığı asayiş gerekçesiyle 200 kişilik bir birliği Samsun’a çıkarmış ve şehri işgal etmiştir. Zamanla bunların sayısı 450’ ye yükselmiş ve bunların bir kısmı Merzifon’a gönderilmiştir.

Karadeniz ve havalisindeki ekonomik menfaatlerini korumak adına Amerikan donanmasına ait sayıları 12‘yi bulan gemiler Karadeniz’e sevk etmiştir. 1919 yılının başından itibaren Amerikalı iş adamları Amerikan donanmasına ait savaş gemilerinin desteğinde Samsun’a gelmeye başlamıştır. Özellikle Samsun limanında veya açıklarında bir Amerikan savaş gemisi bulunmakta ve amaç şehirdeki Hristiyanları himaye etmek, Pontusçulara destek vermek, Amerikan şirketlerinin ve temsilcilerinin güvenliğinin sağlamaktır.

Samsun, Cumhuriyet döneminin ilk yarılarına göre nüfus ve fiziksel olarak daha küçüktü fakat Karadeniz’in en ehemmiyetli ve ticareti adım adım gelişen bir şehriydi. 1923 yılından sonra Türkiye’de yaşanan siyasi, sosyal, kültürel değişimler ve gelişimler Samsun’un da çok yakından etkilemiş, Samsun’un sosyal ve kültürel hayatının değişim ve dönüşümünü tetiklemiştir.

Samsun’a demiryolunun ulaşması ile liman daha da önem kazanmış, modern limana olan ihtiyaç artmıştır. Cumhuriyetin ilk yıllarında yaşanan ekonomik zorluklar nedeniyle Samsun’un konum ve önemine yakışan bir limana sahip olması için önceden yapılan girişimlerden sonuç alınamamıştır. Fakat sonraki yıllarda bu girişimler sonucu 1953’de modern liman tesislerinin temeli atılmış, 1960’da dalgakıran ve rıhtımların inşaatı bitirilerek liman hizmete sokulmuştur. Denizyolu, karayolu ve demiryolu üçlü desteğiyle Samsun kısa zamanda Türkiye’nin önde gelen şehirlerinden biri olmuştur. 1970’li yıllarda Azot ve bakır fabrikaların yapılması, geçmişten beri devam eden tütün üretimi ve buna bağlı tütün sanayisi kentte önemli gelişmelere sahne olmuştur. Bu ekonomik canlılık Türkiye’nin 2. büyük fuarı ile taçlanmış, Samsun aynı zamanda çevresindeki illere göre bir çekim merkezi haline gelerek önemli oranda göç almıştır. Bu süreç 1980’li yıllara kadar devam etmiştir.

Samsun’un, İç Anadolu’dan Karadeniz’e açılan ilk kapı olması, doğal,tarihi ve kültürel zenginliklerinin yanında deniz, hava, demiryolu ulaşım olanakları ile Karadeniz bölgesinin turizm potansiyeli en yüksek kentlerinden biri olmuş ve Mustafa Kemal Atatürk’ün 19 Mayıs 1919’da milli mücadeleyi başlatmak üzere ilk adımı attığı yer olma özelliğiyle de önemini her zaman korumuştur.</string>
    <string name="gazi">Kale Mahallesinde Mecidiye Caddesi üzerinde yer alan tarihi bina Samsun Belediyesi’nin girişimiyle 1940 yılında Gazi Müzesi olarak ziyarete açılmıştır. 1995 yılında Kültür Bakanlığına devredilen bina restore edildikten sonra 08.11.1998’de tekrar müze olarak açılmıştır. Gerçekleştirilen büyük çaplı restorasyon sonrası 22.05.2006’da yenilenen teşhir düzeniyle birlikte çağdaş müzecilik anlayışına uygun olarak yeniden ziyarete açılmıştır. Atatürk Müzesinden getirilen Ulu Önder Atatürk’e ait eşyalarla, müze zengin bir eser koleksiyonuna sahip olmuştur. Atatürk, 19 Mayıs 1919’da Samsun’a çıktığı zaman Mıntıka (Mantıka) Palas olarak bilinen bu binada kalmıştır. Bina, 20-24 Eylül 1924’teki ikinci gelişinde Ulu Önder Atatürk’e Samsun halkı tarafından hediye edilmiştir. Daha sonra, 16 Eylül 1928 ve 22 Kasım 1930’da Atatürk Samsun’a tekrar geldiğinde bu binada konaklamıştır. Binanın giriş ve üst katında 191 adet eser sergilenmektedir. Ayrıca, üst kattaki salonda 19 Mayıs 1919’da Atatürk’le beraber Samsun’a çıkan 18 silah arkadaşının balmumu heykelleri de ziyarete sunulmuştur. Yüksek Kurulun 08.03.1985 tarih ve 798 sayılı kararı ile korunması gerekli taşınmaz kültür varlığı olarak tescil edilmiştir.

Tel: (+90-362) 435 75 35
Ziyarete açık saatleri: 08.00-17.00
Ziyarete açık günler: Pazartesi hariç her gün ziyarete açıktır.</string>
    <string name="kent">13-15 Mayıs 2011 tarihleri arasında Samsun\'da gerçekleşen ‘Her Kente Kent Müzesi’ adlı Tarihi Kentler Birliği toplantısının ertesinde müze projesi hayata geçirilir. Müzenin yer tespiti, içeriği ve projelendirilmesi Prof. Dr. Metin Sözen ve ÇEKÜL ün katkılarıyla gerçekleştirilmiştir. Bu doğrultuda TCDD ye ait lojmanlar ve Demirspor Lokali binası 2011 yılında kamulaştırılır.

Sekiz ay içerisinde tamamlanan restorasyon çalışmasının ardından kent müzesi binalarının tasarım ve içerikleri oluşturulmuş, Samsunluların ve birçok kurumun desteği ile müze içerikleri kent belleği açısından değerli objelerle tamamlanmıştır. Böylece, hem Devlet Demiryolları ve Demirspor açısından bir tarihi yansıtan hem de bahçesinde düzenlenen kutlama törenleriyle tüm Samsunluların hatıralarında ayrı bir yere sahip olan bu yapı grubu, Samsunluların geçmişiyle buluşabileceği bir merkez olarak kente kazandırılmıştır.
Müzede Samsunlu ünlüler, şehrin kronolojik tarihi ve tütüncülük üzerine çeşitli eserler sergilenmektedir. Müzeye grup ziyareti yapmadan önce randevu alınması gerekmektedir.

Tel: 362 2343454
Adres: Cumhuriyet Cad. No: 35 Zafer Mah. İlkadım/SAMSUN
Ziyarete açık saatleri: 08.00-17.00
Ziyarete açık günler: Haftanın 7 günü hizmete açıktır, sadece Pazartesi 13.00-17.00 hizmet vermektedir.</string>
    <string name="panorama">Panorama 1919 Müzesi, dijital ve diagromik olmak üzere 2 ana bölümden oluşmaktadır. Diagromik bölümde Türkiye’nin en büyük yağlı boya tablosu bulunmaktadır. Bu tablo, Mustafa Kemal Atatürk’ün Dikmen sırtlarında Seymenler tarafından karşılanışını simgelemektedir. O tablonun önündeki objeler de tamamlanmış durumdadır. Gençlik ve Spor Bakanlığı ile Samsun Büyükşehir Belediyesi’nin iş birliği ile eski Yaşar Doğu Spor Salonunda gerekli düzenlemeleri yapılan müze, üstü kapalı olan tek panoramik müze olarak Karadeniz Bölgesi’nde bir ilk olma özelliği taşımaktadır. Müzenin önünde hediyelik eşya dükkanı da bulunmaktadır.
Müzeye grup ziyareti yapmadan önce randevu alınması gerekmektedir.
Tel: (+90-362) 431 70 70
Adres: İlkadım/SAMSUN
Ziyarete açık saatleri: 08.30-18.45 (Yaz sezonu saatleri) 08.00-17.00 (Kış sezonu saatleri)
Ziyarete açık günler: Haftanın 7 günü hizmete açıktır, sadece Pazartesi 13.00 ve 17.00 arasında hizmet vermektedir.</string>
    <string name="amazon">Kent ve devletler kurup anaerkil bir şekilde M.Ö. 3 binle 2 bin yılları arasında yaşamış olan Amazonlar, bir zamanlar Terme’yi de mesken tutmuştur. Onların anısına İlkadım, Batıpark içerisinde bir Amazon Köyü oluşturularak bu yürekli, mert ve savaşçı kadınların günlük yaşamını yansıtan balmumu heykelleri yerleştirildi.
Tel:  (0530 157 26 09)
Adres: Batıpark, İlkadım/SAMSUN
Ziyarete açık saatleri: 08.30-17.00
Ziyarete açık günler: Müze 7 gün hizmet vermektedir. Pazartesi günleri 12.00-17.00 saatleri ziyarete açıktır. Giriş ücreti 2021 yılında öğrenci için 2 TL, yetişkinler için 5 TL’dir.</string>
    <string name="bandirma1">BANDIRMA GEMİ MÜZE VE MİLLÎ MÜCADELE AÇIK HAVA MÜZESİ



Bandırma Gemisi, 19 Mayıs 1919’da Mustafa Kemal Paşa ve silah arkadaşlarını, 9. Ordu Kıtaatı Müfettişliği görevini icra etmeleri maksadıyla Samsun’a getiren ve Türk Milli Mücadelesinin Anadolu üzerinden başlatılmasında en önemli görevi icra eden bir vasıta olarak tarihimizde önemli bir yere sahiptir. Bandırma Gemisi, başta Mustafa Kemal Paşa olmak üzere Milli Mücadele’nin Anadolu içlerine doğru ilerleyip tüm yurda yayılmasında büyük görevler üstlenen önemli subayları, üç günlük deniz yolculuğunun ardından İstanbul’dan Samsun’a getirmiş ve adeta bir Millet’in kaderini taşıyan vasıta olmuştur.</string>
    <string name="bandirma2">İngiliz tersanelerinde üretilen Bandırma Gemisi’nin ilk sicil kaydı şöyledir:

1878’de Paisley, McIntyre ve Co., Phonix Tersanesi 21 Kızak No’su ile inşa edilen demir gövdeli, buharlı pervaneli genel yük / yolcu gemisi “Trocadero” adıylaTemmuz 1878’de denize indirildi.

Ağırlık ve uzunluk ölçüleri ise şöyledir:

328 grt., 192 nrt., Tam boy: 150.1 ft., Genişlik: 22.4 ft., Derinlik: 11.4 ft. ve Glasgow, Hutson ve Corbett yapımı 2 genişlemeli buhar ana makinesi 60 hp. güç üretiyordu.

Trocadero’nun (Bandırma Vapuru) İlk armatörlük firması Londra merkezli Dansey ve Robinson idi. 14 Ağustos 1876 tarihinde Londra limanına tescil edildi.

1880’de Londra merkezli W. H. Solas satın aldı. Geminin adı değiştirilmedi.

1883’de Pire merkezli H. Psicha satın aldı. Gemiye “Kymi” adı verildi.

1888’de Pire merkezli E. Arvaniti satın aldı.

Kymi (Bandırma Vapuru), 16 Aralık 1891’de Erdek seferi sırasında seyir hatası olarak Erdek’te kayalıklara bindirdi ve baş taraftan oturdu.Tam kayıp sayıldıysa da, Kaptan Andreadis satın aldı ve gemiyi oturduğu yerden kurtardı. Yedekleyerek İstanbul Haliç’te onarıma aldı.



1892’de Pire merkezli G. ve P. Dandelo (G. Dandelos ve P. Dandelos) firması gemiyi satın aldı ve “Panderma” adını verdi.

1894’de Panderma’yı İstanbul’da İtalyan alım satım brokeri olan Rama P. D’Erasmo satın aldı.

1894’de Gemi, Osmanlı İdare-i Mahsusa’ya satıldı ve vapura “Bandırma” adı verildi.

1910 yılında Bandırma Vapuru Osmanlı Seyr-i Sefain İdaresi’ne devredildi.

Bandırma Vapuru, I. Dünya Harbi nedeniyle nakliye gemisi olarak hizmete alındı. Ağustos 1915’te Marmara’da konvoy halinde seyrederken İngiliz HMS E-14 denizaltısı tarafından atılan torpidonun isabet etmemesi sayesinde batmaktan kurtuldu.

16 Mayıs 1919 Cuma günü öğleden sonra İstanbul Galata Rıhtımı’ndan Mustafa Kemal Paşa ve maiyetindekilerle hareket ederek 19 Mayıs 1919 Pazartesi sabahı saat 08:00’da Tütün İskelesi’nden Samsun’a ulaştırmak suretiyle Milli Kurtuluş Mücadelesi’nin efsane gemisi haline geldi.

1923’te Bandırma Vapuru Türkiye Seyr-i Sefain İdaresi’ne devredildi.

1924’te hizmet dışı bırakıldı.

1925’te Türkiye Seyr-i Sefain İdaresi’nin kararıyla Haliç, Balat Köprübaşı Bereket Sokağı sahilindeki gemi sökümcüsü İlhami Selçuk Söker’e satıldı ve sökülerek yok edildi.

1999 yılında dönemin Samsun Valisi Metin İlyas Aksoy tarafından alınan kararla Samsun Büyükşehir Belediyesi ve Samsun İl Özel İdaresi tarafından şu an bulunduğu yerde 300 günde aslına uygun biçimde inşa edildi. 2003 yılında Samsun Valiliği tarafından halkın hizmetine açıldı ve 2005 yılından itibaren tüm hakları Samsun Büyükşehir Belediyesine devredildi. SBB tarafından 10 aylık çalışma sonucunda Müze çevre düzenlemesi yapıldı. 2005 yılından itibaren SBB Kültür ve Sosyal İşler Dairesi Başkanlığı tarafından Müze olarak işletilmektedir.</string>
    <string name="bandirma3">Bandırma Gemi Müze iki alan olarak teşkil edilmiştir. Gemi Müze alanı ve Açık Hava Müze alanı. Gemi orijinal Bandırma Gemisinin birebir ölçülerindedir. Gemiye çıkış yaptığınızda yerlerde bulunan yeşil renkli yönlendirme oklarını takip ederek tüm bölümleri rahatça gezebilirsiniz. Gemi’ye çıkış alanı geminin arka güverte kısmından olmaktadır. Bu bölümde tefriş salonu olarak isimlendirilen bir kamara mevcuttur.

İçeride Mustafa Kemal Paşa ve silah arkadaşlarının bir toplantı anı canlandırılır. İçeride 5 adet heykel bulunur. Dönemin ruhunu yansıtması açısından 1900’lü yılların başına ait ceviz ağacından üretilmiş orijinal masa ve sandalyeler kullanılmıştır. Masanın üzerinde ceylan derisine işlenmiş 1910 yılına ait yaklaşık 110 yıllık bir Karadeniz haritası sergilenmektedir. Mustafa Kemal Paşa heykelinin karşısında bulunan pirinçten üretilmiş saat, 08:00’a sabitlenerek sergilenir. Nedeni ise, Mustafa Kemal Paşa’nın Samsun Tütün İskelesi’ne 19 Mayıs sabahı saat 08:00’da çıkmış olmasıdır. Oda içerisinde duvarda ayrıca 19. Yüzyılın sonlarına ait orijinal çift ahizeli telefon bulunmaktadır. 1930’lu yıllara ait yangın tüpü de Tefriş Salonu’nda sergilenen diğer eserdir. Mustafa Kemal Paşa üç günlük Samsun yolculuğunu bu kamarada geçirmiştir.

Gemi’nin diğer bölümü ise; Gemi Kaptanı İsmail Hakkı (Durusu) Bey, Yardımcı Kaptan Üsküdarlı Tahsin Bey ve Şifre Katibi İsmail Bey’in heykellerinin yer aldığı geminin orta bölümünde bulunan Kaptan Köşkü’dür. Köşk’te ayrıca gemi pusulası, hız kontrol paneli, denge pusulası, saat vs. eserler bulunur.

Geminin ön güvertesine ilerlendiğinde yatak odası dikkat çeker. Bir kamara olarak düzenlenen alan sembolik bir tefriş içerir.

Mustafa Kemal Atatürk’ün Savarona Yatı’ndaki yatak odasına benzer şekilde dizayn edilmiş odada ceviz ağacından üretilmiş 1900’lü yıllara ait sandalye, karyola ve komodinler bulunur. Yine kamaranın içerisinde Mustafa Kemal Atatürk’ün kullandığı model ile aynı olan 1930’lu yıllara ait orijinal ahşap radyo sergilenir.

Yatak odasının hemen karşı çaprazından geminin ambar kısmına inilir. Ambar kısmı bir sergi alanı olarak düzenlenmiştir. Tüm alan gemide görevli tarih uzmanı, sanat tarihçi ve arkeologdan oluşan alan rehberleri tarafından anlatılmaktadır. Sergi salonunda gerçekleştirilen sunum Mustafa Kemal Atatürk, Samsun ve Milli Mücadele üçgeninde gerçekleştirilir.

Sergi salonunda Mustafa Kemal Paşa’nın babası Ali Rıza Efendi ve memleketiyle ilgili en net bilgileri içeren 1899 yılına ait Osmanlıca Harbiye Mektebi kaydının (Askerî künyesinin) anlatımıyla başlanır. Devamında öğrencilik yıllarındaki başarılarına ve askeri dehasına değinilir. Ayrıca Mustafa Kemal Atatürk’ün Samsun’a gerçekleştirdiği yurt gezilerine dair görseller üzerinden anlatım yapılır.

Milli Mücadele’ye dair önemli görsel evrakların yer aldığı devam eden bölümde ise Mustafa Kemal Paşa’nın 9. Ordu Kıtaatı Müfettişi olarak görevlendirilmesi, İstanbul’daki faaliyetleri ve Bandırma yolculuğu hakkında bilgiler arşiv vesikalarına dayanılarak anlatılır. Görev talimatnamesi, İngiliz Vizesi, Karargah Heyetini içeren belgeler üzerinden tarihsel bir yolculuk gerçekleştirilir. Ayrıca Mustafa Kemal Paşa’nın Samsun’a vardığını bildiren telgrafı ve Havza, Amasya, Erzurum yolculuklarına dair önemli vesikalar sergilenir.

Müzede önemle üzerinde durulan kısımlardan birisi de Mustafa Kemal Paşa’nın Samsun’a olan teveccühüdür. Samsun’un Milli Mücadele’deki önemi Mustafa Kemal Atatürk’ün anlatımından ziyaretçilere aktarılır. Yine müzede Atatürk’ün doğum gününü 19 Mayıs olarak kabul ettiğine dair belgenin sureti bulunur.

Müzenin en önemli tarihi belgelerinden biri ise; Lozan Barış Antlaşması’nın 1923 yılında Hariciye Nezareti tarafından basılan Osmanlıca orijinal baskısıdır.

Ayrıca; sergi salonunda Atatürk’e ait orijinal Belçika yapımı Nagant marka beylik tabancası ve kılıfı ile Dolmabahçe Sarayı’nda ve Savarona yatında giymiş olduğu kıyafetlerin replikaları yer almaktadır. Mustafa Kemal Paşa’nın vefatının Samsun basınına yansımaları, Samsun’da gerçekleştirilen yas törenleri, Atatürk’ün vefat raporu, vasiyetnamesi ve vasiyetnamenin noter onayı Cumhuriyet arşivinden alınan suretler şeklinde sergilenir.

Mustafa Kemal Atatürk’ün yaşamı boyunca kaleme aldığı 14 kitaptan örnekler yine sergi alanında yer alan ve aktarılan diğer eserlerdir. Müzede yetişkinlere ve çocuklara ilişkin iki farklı şekilde anlatım yapılmaktadır.</string>
    <string name="bandirma4">Milli Mücadele Parkı ve Açık Hava Müzesi

35.000 m2 alana kurulmuş olan Milli Mücadele Parkı ve Açık Hava Müzesi bünyesinde; Çanakkale Muharebeleri ve düşmanın İzmir\' den denize dökülüşünü temsil eden Türkiye\'nin en uzun seramik rölyefleri, Samsun ve çevre ilçelerinden, İstiklal Savaşı’nda kaybettiğimiz 1200’ü aşkın şehidimizin yer aldığı Şehitler Yazıtı, Milli Mücadele’yi anlatan 9 adet bronz rölyef ve yedi figürlü Milli Kurtuluş Anıtı da alanımız içerisinde yer almaktadır.

Rölyefler

İstiklal savaşında verilen üstün mücadelenin ve düşmanın İzmir den denize dökülüşünü anlatan seramik rölyeflerimiz Türkiye nin en uzun seramik rölyefi olma özelliğini taşımaktadır.

2006 yılı içerisinde yapımına başlanan seramik rölyefler 6 aylık bir zaman diliminde tamamlanmıştır.

Seramik rölyefler 300 parçadan oluşup 70 metre karelik bir sahayı kaplamaktadırlar.

Samsun Büyükşehir Belediyesi Seramik atölyesinde hazırlanan rölyef seramiklerimizin yapımında çok büyük katkıları bulunan, 19 Mayıs üniversitesi Seramik Bölümü Öğretim Görevlisi Turan BAŞ ve çalışmalara katılan 15 öğrenciye sonsuz teşekkürler.



Samsunlu Şehitler Yazıtı

İstiklal Savaşı’nda Samsun ili ve ilçelerinden kaybettiğimiz 1200’ü aşkın kahraman şehidimiz için yapılan Samsunlu Şehitler Yazıtı’nda, kahramanlarımızın isim, doğum ve ölüm tarihlerine ait bilgiler verilmiştir. Samsun Büyükşehir Belediyesi Kültür ve Eğitim Daire Başkanlığı tarafından 2006 tarihinde yapılmıştır.



9 Panorama

Mustafa Kemal Atatürk\'ün 19 Mayıs 1919\'da Samsun’a çıkışının ardından başlattığı Kurtuluş Mücadelesi yıllarını ve yayınladığı genelgeleri temsil eden 9 adet bronz rölyef park sahamızın hemen girişinde sağ kısımda bulunmaktadır.



Rölyefler, Kültür Bakanlığı ve Samsun İl Özel İdare iş birliği ile 2002 yılında, heykeltıraş Ragıp ÇEÇEN\' e yaptırılmıştır.



7 Figür Heykel

Kurtuluş Mücadelesi\’nde; Atatürk\’ün, Askeriyle, Efesiyle, Karadenizlisi, Erzurumlusu, Kara Fatma’sı ile; fen, teknik ve sanatıyla tüm ulusun birlik-beraberliğini anlatan 7 figürlü anıt, parkımızın orta kısmında yer almaktadır.

Kültür Bakanlığı ve Samsun İl özel idare işbirliği ile 2002 yılında, Prof. Dr. Tangut ÖKTEM\' e yaptırılmıştır.



Müzeye grup ziyareti yapmadan önce randevu alınması gerekmektedir.
Tel: (+90-362) 238 00 23
Adres:  Doğupark, Canik/ SAMSUN
Ziyarete açık saatleri: 08:30-18:45 (yaz sezonu) 08:00 - 17:00 (kış sezonu)
Ziyarete açık günler: Müze 7 gün hizmet vermektedir. Pazartesileri temizlik nedeniyle 12:00- 17:00 saatleri arasında hizmet vermektedir. Giriş ücreti 2021 yılında öğrenci için 2TL, yetişkinler için 5 TL dir.</string>
    <string name="sadi">19 Mayıs 1919 da Kurtuluş Savaşı kararının verilmesinin odak noktalarından biri olan Sadi Tekkesi Kuvâyi Milliye Ruhu Müzesi, 99 yıl önceki ruhunu bugüne yansıtıyor. Samsun Büyükşehir Belediyesi, Milli Mücadele tarihinde önemli yeri olan Şeyh Sadi Tekkesini 2013 yılında restore ederek Kuvâyi Milliye Müzesi haline getirdi. Kurtuluş Savaşı kararına Anadolu’dan verilen ilk destek yerlerinden bir tanesi olan Sadi Tekkesi, o günkü halini bugüne taşıyarak gelecek nesillere örnek olmaya çalışıyor. Tematik müze kompleksi, tekke binası, anı evi, diaromik (şehitler) müze, kantin ve tuvaletler ile farklı ebatlarda 5 adet avludan oluşur. İlk etapta, Sadi Tekkesi tek başına bir müze olarak düşünülmüş ve restorasyonu tamamlanmışsa da daha sonra ortaya atılan farklı fikirlerle, bir şehit ve gazi anı evi ile diaromik müzenin de olması gerektiği düşüncesi kabul görmüştür. Buna bağlı olarak, tekkenin karşısında yer alan bağdadi tarzındaki ev kamulaştırılmış ve restorasyonu tamamlanmıştır. Bu bina anı evi olarak düzenlenmiştir. Anı evinin güneybatısına ise diaromik alan inşa edilmiştir. Böylelikle geri kalan alanlar, arazinin de vermiş olduğu zaruretle, farklı ebatlardan oluşan ve bir seki şekli görüntüsü veren avlularla doldurulmuştur. Bunların dışında, en üst avluda tuvaletler, kafeterya ve müştemilatı da mevcuttur.

İçerisinde 7 adet balmumu heykel olan bina tematik bir müze olarak biçimlendirilmiştir. Dijital ortamda yapılan sunumlarla gezilen müze için 45 dakikanızı ayırmanız gerekebilir.

Tel: (+90-362) 432 40 00
Adres: Selahiye Mahallesi, Çifte Hamam Cd. No:57, 55100 İlkadım/Samsun
Ziyarete açık saatleri: 08.00-17.00
Ziyarete açık günler: Müze 7 gün hizmete açıktır.</string>
    <string name="mubadele">2010 yılında Samsun İl Özel İdaresi tarafından restore edilmiştir. 16 Nisan 2012 tarihinden itibaren ziyarete açık olup 18 Eylül 2012 tarihinde Kültür ve Turizm Bakanı Ertuğrul Günay’ın ziyaretiyle resmi olarak açılmıştır. Alaçam Mübadele Müzesi, etnografya eserlerinden müteşekkil ve aynı zamanda tematik bir müzedir. Müzedeki eserler 24 Temmuz 1923 yılında Lozan Antlaşmasına konulan ek protokolle zorunlu göçe tabi tutulan mübadillerin yanlarında getirdikleri günlük kullanım eşyaları, belgeler ve fotoğraflardan oluşmaktadır.
Tel: (+90-362) 601 60 20
Adres: Çeşme Mah. Eski Şube Sok. No:8 Alaçam/SAMSUN
Ziyarete açık saatleri: 08.00-17.00
Ziyarete açık günler: Müze pazartesi günleri hizmete kapalıdır.</string>
    <string name="bafra_arkeoloji">Eski Şehir Kulübü olarak kullanılan 3 katlı binanın restorasyonu yapılarak hizmete açılmıştır. Bafra yöresinden elde edilen etnografik eserler ile İkiztepe kazısından çıkarılan arkeolojik eserler, Bafra’nın geleneksel yaşam tarzı ve kültürünü yansıtacak canlandırmalar ile düzenlenen bir sergileme planı dahilinde hizmet vermektedir.

Tel: (+90-362) 542 77 13
Adres: Gazipaşa Mah. Gazipaşa Cd. No:11 Bafra/SAMSUN
Ziyarete açık saatleri: 08.00-17.00
Ziyarete açık günler: Müze pazartesi günleri hizmet vermemektedir, ücretsizdir.</string>
    <string name="bafra_tutun">Bafra nın en önemli tarım ve kültür öğelerinden olan tütünün önemine atfen yapılan ve 2016 yılında açılan bu müzede tütün tarımıyla ilgili sergilenen eserlerin yanı sıra, müze bahçesinde tütünün yetişmesindeki tohumdan kurutulmasına kadar bütün aşamalar uygulamalı olarak gösterilmektedir.

Tel: (+90-362) 543 10 30
Adres: Kızılırmak Mah. Kaymakam Sok. No:2 Bafra/SAMSUN
Ziyarete açık saatleri: 08.00-17.00
Ziyarete açık günler: Müze 7 gün hizmet vermektedir, ücretsizdir.</string>
    <string name="canik_oyuncak">Geleneksel, fabrikasyon, yabancı, antik ve yerli kategorilerinde 1000 e yakın oyuncağın yer aldığı Türkiye\'nin en büyük oyuncak müzesinde çocuklar hayal dünyalarını genişletirken, oyuncakların tarihi serüvenini de öğrenme imkanı buluyor. Müzede sergilenen eserlerden en eskisi 18. yüzyıla ait bir figür ve en yenisi ise 1982 yılına ait bir oyuncak bebektir.

Tel: (+90 362) 444 55 90
Adres: Belediye Evleri Mahallesi, Girne Sk (Mevlana Eğitim, Kültür ve Yaşam Kampüsü) Canik/SAMSUN
Ziyarete açık saatleri: 10.00-16.00
Ziyarete açık günler: Müze pazar ve pazartesi günleri kapalıdır, giriş ücretsizdir, içerideki bazı atölye çalışmaları ücrete tabidir.</string>
    <string name="ladik_egitim">Köy enstitüleri geleneğinden gelen köklü bir okul olan Ladik Akpınar Fen Lisesinde hizmete giren Eğitim Müzesi, köy enstitülerini ve ülkenin eğitim geleneğini tekrardan görmemizi sağlıyor. Aynı zamanda Ambarköy\'le iç içe yer almasından dolayı da müze tarihi bir alanda güzel bir gün geçirmenizi de vaat ediyor.
Tel: (+90-362) 7713001
Adres: Akpınar Mahallesi, 55760 Ladik/SAMSUN
Ziyarete açık saatleri: 08.00-17.00
Ziyarete açık günler: Müze hafta içinde hizmet vermektedir. Cumartesi ve pazar günleri kapalıdır, giriş ücretsizdir.</string>
    <string name="havza_ataturk">Büyük Önder Mustafa Kemal Atatürk’ün 25 Mayıs–13 Haziran 1919 tarihleri arasında işgale karşı bağımsızlık özleminin ilk meşalesini yaktığı Milli Mücadelenin ilk karargahı olarak kullandığı, yapıldığı dönemin Mesudiye Oteli, Gayrimenkul Eski Eserler ve Anıtlar Yüksek Kurulunun 12.07.1980 tarih ve A-2371 sayılı kararıyla taşınmaz kültür varlığı olarak tescil edilmiştir. Osmanlı tapu kayıtlarından anlaşıldığı kadar binayı otel haline getirerek işletmeye açan ilk kişi Havza eşrafından Hurdazlı İsa Efendi isimli bir şahıstır. Mesudiye Otelini bir süre kendisi çalıştıran İsa Efendi 1917 yılında oteli, o yıllarda aynı zamanda Maarif Hamamının da müsteciri olan Ali Baba’ya devreder. Mustafa Kemal Paşa’nın 19 Mayıs 1919’da Samsun’a ayak basışından 6 gün sonra karargâhını Havza’ya taşıyacağı haberi üzerine dönemin kaymakamı Fahri Bey, o yıllarda Havza’nın en seçkin konaklama merkezi durumunda olan Ali Baba’nın Mesudiye Otelini bir aylığına kiralamış, Paşa’ya ve karargâhında bulunan askeri ve sivil memurların istirahatine tahsis etmiştir. Cadde üzerinde bulunan kâgir bina zemin kat üzeri iki katlıdır. Birinci katta 4, ikinci katta 5 oda bulunmaktadır. Tavan ve tabanı ahşap olan bina kırma çatı ile örtülüdür. Otelin birinci katında kuzeybatı ve kuzeydoğu yönünde bulunan karşılıklı iki oda, biri çalışma odası diğeri yatak odası olarak paşa için hazırlanmış, maiyetindeki askeri ve sivil memurların bir bölümü otelin üst katında bulunan odalara yerleştirilirken bir bölümü de Havza’nın ileri gelenlerine ait konaklarda ağırlanmışlardır.

Çalışma Odası: Atatürk’ün Havza’da bulunduğu 25 Mayıs–13 Haziran 1919 tarihleri arasında çalışma odası olarak kullandığı bölümdür. Havza’da bulunduğu süre içerisinde kendisini ziyarete gelen birçok heyeti burada kabul etmiştir. Bu odada sergilenen telgraf maniplesi, Mustafa Kemal Paşa’nın başta Havza Genelgeleri olmak üzere Havza’da yaptığı yazışmaları arkadaşlarına, ordu komutanlarına, valilere ve ilgili diğer kimselere ilettiği ilk haberleşme aygıtıdır. Türkiye Cumhuriyeti için yaptırılmış olan ilk cumhurbaşkanlığı forsu da çalışma odasında sergilenen eserler arasındadır.

Yatak Odası: Atatürk, Havza’da bulunduğu süre boyunca bu odada istirahat etmiştir. Odada yer alan karyola, yatak, yatak örtüsü ve diğer yatak odası takımının tamamı Atatürk’ün Havza’ya geldiği yıllara ait orijinal eşyalardan seçilmiştir.

Havza Odası: Birinci kattadır. Bu odadaki en önemli eser Atatürk’ün el yazısı (Osmanlıca) ve imzası bulunan bir belgedir. Bu belge, Mustafa Kemal Paşa’nın Havza’ya geldiğinde Mesudiye Oteline iner inmez (Bir iddiaya göre de Havzaya gelmeden bir gün önce) Havza hakkında bilgi sahibi olmak için hazırladığı, Havza Kaymakamı Fahri Bey’e verdiği 12 maddelik soru listesidir. Cumhuriyetin ilk yıllarında Havza konulu küçük bir fotoğraf sergisi, Milli Mücadele yıllarında Rum Çetelerinin düzenlediği saldırı ve katliamları belgeleyen bazı fotoğraflar, Atatürk’le birlikte Havza’ya gelen subaylara ve sivil memurlara ait fotoğraflar ve Atatürk’ün Havza’da yayınladığı Milli Mücadelemizin ilk genelgesi ile burada yapmış olduğu yazışmalara ve Kurtuluş Savaşımızın başlatılmasına dair belgelere ait örnekler Havza Odasında sergilenmektedir.

Diğer Oda ve Salonlar: Salon bölümlerinde Atatürk’ün Havzaya geldiği yıllara özgü eşyalar, Milli Mücadelede kullanılan bazı silahlar ve Milli Mücadele yıllarını anlatan çeşitli kitaplar sergilenmektedir. Aralarında Atatürk’ün kullandığı yemek takımının da bulunduğu bu eşyalar arasında 19. yüzyıl sonları ile 20. yüzyılın başlarında Havza yöresinde kullanılan kadın giysileri, mutfak eşyaları, çıkrıklar ve üst kat salon bölümünde bulunan eski Türk evlerine özgü oturma odası takımı ziyaretçilerin yoğun ilgisini toplamaktadır.

Atatürk’ün Milli Mücadele süresinde gittiği, bulunduğu, kongreler düzenlediği ve çalışmalarının merkezi haline getirdiği kentlerin adına ithaf edilerek düzenlenen başta Havza, Amasya, Erzurum, Sivas ve Ankara odalarında, Atatürk’ün bu kentlerde yapmış olduğu bu görüşmelerle ilgili fotoğraflar, buralarda yapmış olduğu yazışmalarla ilgili belgeler ve bu kentlerimizin tarihi ile ilgili bazı bilgiler yer almaktadır.
Tel: (+90-362) 7141359
Adres: Medrese Mahallesi Atatürk Caddesi Havza/SAMSUN
Ziyarete açık saatleri: 08.00-17.00 (12.00-13.00 saatleri arasında kapalıdır)
Ziyarete açık günler: Müze haftanın 7 günü hizmet vermektedir, giriş ücretsizdir.</string>
    <string name="kavak_yasar_dogu">2017 yılında açılan Kavak Yaşar Doğu Evi Müzesi unutulmaz şampiyonun hatırasını taçlandırmak ve yeni nesillere ilham vermek amacıyla tasarlanmıştır. Yaşar Doğu\'nun yaşadığı evin restore edilerek müzeye dönüştürülmesiyle ortaya çıkan bu müzede Doğu\'nun kişisel eşyalarının yanı sıra, başarılarını gösteren eserler de sergilenmektedir.

Tel: (+90 362) 234 54 54
Adres: Yaşar Doğu Mah. Bölge Parkı 101. Sok. No:15 Kavak/SAMSUN

Ziyarete açık saatleri: 08.00-17.00 (12.00-13.00 saatleri arasında kapalıdır)

Ziyarete açık günler: Müze pazartesi günleri kapalıdır, giriş ücretsizdir.</string>

    <string name="kunduz">Vezirköprü merkezine yaklaşık 50 km mesafedeki bölgeye halk arasında “Kunduz Yaylası” da denmektedir. Kunduz Ormanları, Orta Karadeniz Bölümü’nde dağ turizmi için ideal bir bölgedir. Kunduz Dağı’nın en yüksek noktası 1791 metre ile Keltepe’dir. Kunduz Ormanları sınırları içerisinde “Geyik Üretme Çiftliği” tesisi de yer almaktadır. Bu tesis Karadeniz’de tektir. Tesis, sayıları azalan “kızıl geyik” türünün yetiştirilip doğaya salınması amacıyla projelendirilmiştir.</string>
    <string name="camgolu">Yakakent merkezinin yaklaşık 4 km batısında yer alan Çam Gölü; plajı, restoranları, konaklama tesisleri ile çam ormanı çevresindeki kamp, karavan ve piknik alanları, yürüyüş parkurları ve asırlık çam ağaçlarıyla kaplı eski ahşap koruluğuyla ilçenin görülmeye değer doğal alanlarındandır.</string>
    <string name="balikgolu">Kayalı Köyü’ndeki göl ve çevresi, özellikle yaz aylarında kamp severlerin tercih ettiği ve konakladığı mekânlardan bir tanesidir. Kunduz Balık Gölü, kamp ve karavan tatili için gerekli alt yapıya sahip bir bölgedir.</string>
    <string name="galeric">19 Mayıs merkezine yaklaşık 5 km mesafedeki Yörükler mevkiinde bulunan Galeriç Ormanı, ayrıca Kızılırmak Deltası sınırları içerisinde yer almaktadır. Subasar Ormanı, ilkbaharda tabanı tamamen suyla kaplanan ve yapraklarını döken ağaçlardan oluşmaktadır. Mevsiminde suyla kaplanan zeminin papatya çiçekleriyle örtülmesi muazzam bir görsel şölen sunmaktadır. Doğal yaşamın bir parçası olan Galeriç Ormanı’nda 35 ötücü kuş türünün kuluçkaya yattığı bilinmektedir.</string>
    <string name="nabiyan">Kültür ve Turizm Bakanlığı tarafından “Turizm Bölgesi” ilan edilen Nebiyan Dağı, il merkezine 28 km, ilçe merkezine ise 30 km mesafededir. 1224 metre yüksekliğiyle yörenin en yüksek noktalarından olan Nebiyan Bölgesi, “Nebiyan Yaylası” olarak da anılmaktadır. Turizm bölgesinde dağcılık, yamaç paraşütü, doğa yürüyüşü, yayla turizmi, foto safari ve kuş gözlemciliği gibi pek çok etkinliği gerçekleştirmek mümkündür. Bol oksijenli ormanlarıyla şifa veren Nebiyan Dağı, doğa turizmi açısından önemli bir bölgedir.</string>
    <string name="bayraktepe">Tekkeköy merkezine yaklaşık 4 km mesafede yer alan tabiat parkı, “Millî Parklar Kanunu” kapsamında 2015 yılında tabiat parkı ilan edilmiştir. Yaklaşık 132 hektar büyüklüğündeki alanda ana bitki örtüsü kayın, gürgen ve meşe ağaçlarından oluşmaktadır. Tabiat parkı içerisinde restoran, mescit, piknik alanı, çocuk oyun alanı ile bisiklet ve yürüyüş yolları bulunmaktadır. Bölgede doğa yürüyüşü, bisiklet turu, foto safari ile bitki ve yaban hayatı izleme faaliyetleri gibi pek çok aktivite gerçekleştirilebilmektedir. Tabiat parkının zirve noktasında yer alan eski kale kalıntıları sebebiyle bölge I. ve III. Arkeolojik Sit Alanı olarak da ilan edilmiştir.</string>
    <string name="cakirlar">İncesu Yalı mevkiinde yer alan ve Atakum merkezine yaklaşık 19 km uzaklıkta olan Çakırlar Korusu, Samsun’un bilinen en eski piknik, doğa yürüyüşü ve rekreasyon alanlarından biridir. Son yıllarda yapılan sosyal tesislerle birlikte doğayla buluşmak isteyen vatandaşlarımız için artık ideal bir mekân konumundadır.</string>
    <string name="kocadag">Kabadüz mevkiinde yer alan Kocadağ, Karadeniz Bölgesi’nin önemli kamp alanlarındandır. Atakum ilçe merkezine yaklaşık 15 km uzaklıkta olması, bu bölgeyi daha da ilgi çekici hale getirmektedir. Eşsiz bir manzaraya sahip olan Kocadağ Yaylası’nda doğa yürüyüşü, kamp ve yamaç paraşütü gibi pek çok aktiviteyi gerçekleştirmek mümkündür. Kocadağ, doğa sporları ve yayla şenliklerine de ev sahipliği yapmaktadır. Oksijeni bol Kocadağ Yaylası, kış mevsiminde de yoğun olarak ziyaretçi çekmektedir.</string>

    <string name="sarigazel"> 19 Mayıs ilçe merkezinde yer almaktadır. İl merkezine 38 km, ilçe merkezine ise 3 km mesafededir.

Park içerisinde yürüyüş yolları, çocuk oyun alanları, piknik masaları, kameriye ve kır lokantası bulunmaktadır. Alanda piknik, bisiklet turu, doğa yürüyüşü ve yaban hayatı gözlemi gibi etkinlikler yapılabilmektedir.</string>
    <string name="amazontabiat"> Terme ilçesi mülki sınırlarında bulunan tabiat parkıdır. Samsun merkeze 90, Terme merkeze 20 kilometre uzaklıktadır.</string>
    <string name="vezirsuyu">Adres: Çeltek, 55900 Vezirköprü/Samsun
Telefon: (0312) 207 50 00</string>
    <string name="piazza1">Piazza Samsun, Samsun\'da Çarşamba Caddesi üzerinde bulunan bir alışveriş merkezidir. Samsun bölgesine hizmet vermektedir ve aynı zamanda 160 mağaza ile Orta Karadeniz\'in önde gelen alışveriş merkezi ve En Büyük AVM\'sidir. Piazza Samsun, 2013 yılında Rönesans Development Group tarafından tamamlandı.</string>
    <string name="piazza2">Adres: Yenimahalle, Çarşamba Cd. No:52, 55080 Canik/Samsun
        Saatler:
        Kapanış saati: 22:00
        Telefon: 0850 207 5767
        Açılış tarihi: Mart 2013
        Mağaza ve hizmetlerin sayısı: 160 (2022)</string>
    <string name="bulvaravm">Mağazalar ve tarihi meydana bakan açık havada oturma alanına sahip restoranlarıyla alışveriş merkezi.
Bulunduğu yer: BULVAR AVM
        Adres: Kale, 19 Mayıs Blv. No:17, 55030 İlkadım/Samsun
        Saatler:
        Kapanış saati: 22:00
        Telefon: (0362) 290 27 55</string>
    <string name="citymall">Ünlü markaların mağazaları, restoranlar, teraslar ve sinema ile Karadeniz\'e bakan bir binada yer alan alışveriş merkezi.

        Adres: Mimarsinan, 220. Sk., 55200 Atakum/Samsun
        Saatler:
        Kapanış saati: 22:00
        Telefon: (0362) 437 61 01</string>
    <string name="keskek">Özellikle Çarşamba ilçesinde oldukça meşhur olan keşkek, tavuklu ya da sade olarak yapılıyor. Aslında tüm Anadolu’da yapılan bu yemek, Samsun lezzetleri listesinde olarak önemli bir sırada. Keşkek kadınlar tarafından hazırlanıyor erkekler tarafından “dövme” işlemi gerçekleştiriliyor. Bu dövme işlemine ise “küdellemek” deniyor.</string>
    <string name="pide">Samsun’da ne yenir sorusunun en lezzetli cevaplarından biri de pide! Tüm Türkiye’de meşhur olan Samsun pidesinin en önemli özelliği iç harcının pişmiş olarak bir gün önceden hazırlanması. Genel olarak kullanılan unun pide unu olmasına özen gösteriliyor ve pideler mutlaka taş fırınlarda pişiriliyor. Böylece geleneksel Samsun pidesi ortaya çıkıyor. Bafra ilçesinden doğan ve tüm Samsun’a yayılan bu yemek pazar kahvaltılarında tüm Samsunlular tarafından tüketiliyor.</string>
    <string name="cakallimenemeni">Samsun’un son zamanlarda en ünlü yemeği Çakallı Menemeni. Samsun’da Çakallı mevkiinde bulunan mekanlarda yapılan menemen daha sonra tüm Türkiye’de tercih edilen bir lezzet haline geldi. Samsun’un en güzel yemeklerinden biri olan Çakallı Menemeni’nin diğer menemenlerden farkı, üzerine konulan kaşar peyniri. İsteğe göre pastırma ilave edilerek yapılan bu menemen Samsun lezzetlerinin en ünlüsü olarak karşımıza çıkıyor.</string>
    <string name="simit">Samsun yemek önerileri denildiği zaman akla gelen ilk yiyecek simit! İncecik yapılan Samsun simidi çıtırlığıyla, pekmeziyle ve bol susamıyla coğrafi bir lezzet haline gelmiş yiyecekler arasında bulunuyor. Samsun lezzetlerinden biri olan meşhur simidi farklı hale getiren şeyler ise sert hamurlu, az mayalı ve ince olması.</string>
    <string name="baklalisarma">Samsun lezzetlerinden en farklısı baklalı sarma, içerisine kuru bakla, yarma buğday, bulgur ve baharat konularak yapılıyor. Üzerinde yoğurt ile servis edilen baklalı sarma Samsun’da yenilebilecek en farklı yemeklerden bir tanesi.</string>
    <string name="oymaagackebabi">Samsun yemek kültürünü size aktardığımız yazımızın en yöresel lezzetlerinden biri Oymaağaç Kebabı. Vezirköprü’de yapılan bu kebap için oğlak eti kullanılıyor. Geleneksel Samsun evlerinde bir oda kebap odası olarak kullanılıyor. Burada oğlak çevirme usulüyle pişiriliyor. Tandır ekmeği eşliğinde servis edilen oğlak kebabına, ekmekler bandırılarak yeniliyor. “Tiridine banmak” deyiminin de bu yiyiş şeklinden geldiği söyleniyor.</string>
    <string name="halucka">Samsun mutfağının bir diğer lezzetlerinden birisi de doyurucu olmasıyla haluçka. Aslında çorba ya da ana yemek olarak servis ediliyor. Ana malzeme olarak nohut ve tavuk eti konulan bu yemeğe, kareler halinde kesilmiş hamurlar ekleniyor. Kavak ilçesinden çıkan haluçka tüm Samsunluların tercih ettiği lezzetlerden birisi.</string>
    <string name="yazipancari">Samsun’un, Kavak Beldesi’ne has lezzetlerden biri olarak gösterilen yazı pancarı, sevilen sebze yemeklerinden biri olarak biliniyor. Yazı pancarı yemeği, önceden haşlanan pancarların üzerine biraz çiğ yarma ve biraz da sarımsak eklenerek hazırlanıyor.</string>

    <string name="kivratma">Çarşamba ilçesine has bir tür yiyecek. Samsun mutfağında önemli bir yere sahip olan Çarşamba kıvratması 1930\'lu yıllardan itibaren özgünlüğünü korumakta olup 26 Temmuz 2018 tarihinde marka olarak tescil edilmiştir.</string>
    <string name="nokul">Bafra’da ortaya çıkan bu Samsun lezzeti içerisine ceviz konularak yapılan muhteşem bir hamur işi. Klasik kurabiye hamurunun açılarak yufka haline getirilip içine ceviz harcı konulmasıyla yapılan nokul, bayramlarda ve özel günlerde sofralarda yerini alıyor.</string>
    <string name="kocakarigerdani">Samsun ve Rize mutfağıyla özdeşleşen koca karı gerdanı tatlısı, aslında burma baklava olarak da bilinir. İç harcı ceviz veya fındık ile doldurulan bu tatlı, şerbetle bir araya getirilir. Özellikle bayram sofralarında sunulmasıyla bilinir. İsteğe göre dondurma ve kaymak eşliğinde servis edilir.</string>
    <string name="paluze">Paluze, nişasta ve şekerle yapılan ve üzerine dövülmüş ceviz serpilerek servis edilen bir tür Osmanlı tatlısıdır. Kıbrıs mutfağında yer alır. Geleneksel Türk tatlılarındandır. Bolu yöresinde palize, Şanlıurfa yöresinde palıza, Aydın yöresinde pelvize, Samsun ve yöresinde palüze Mersin yöresinde paluza, denilmektedir.</string>
    <string name="firindakabak">Dış kabukları soyulup çekirdekleri çıkarılan kabak doğranır. Doğranan kabakların üzerlerine toz şeker dökülür ve şekeri emip sulanıncaya değin bekletilir. Daha sonra biraz su eklenerek yumuşayıncaya değin pişirilir. Üzerine dövülmüş ceviz içi, fındık, badem veya hindistancevizi rendesi serpilir. Kabakları bir süre haşladıktan sonra, haşlama suyuyla şerbet yapıp üzerine dökülerek de hazırlanır.</string>


</resources>